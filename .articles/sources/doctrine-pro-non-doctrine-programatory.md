---
id: c7509237-b0ee-42d7-95e6-5dba3e937a4c
timestamp: 1430044733000
title: Doctrine pro non-doctrine programátory
slug: doctrine-pro-non-doctrine-programatory
---
A také o tom proč jsem se ptal kdo studoval, studuje, nebo bude studovat elektrotechnickou fakultu a proč jsem si až pak uvědomil, že jsem se vlastně zeptal úplně blbě.

Ale napřed k samotné přednášce. Nemá smysl zde psát dlouhosáhlé slohy o tom co jsem říkal, počkejte si na video. Pár slov si však neodpustím. Myslím si, že jsem málo zdůraznil to, aby si každý koho to alespoň trošku zajímá Doctrine vyzkoušel. Ale ne jen tak si něco uložit a přečíst z databáze. Já jsem si například přepsal tento blog. Kompletně. Udělejte něco podobného. Teprve potom se ukáže jaké jsou výhody/nevýhody a hlavně - teprve teď se můžete rozhodnout co vám více sedí, protože už máte vyřešené nějaké konkrétní problémy, ne jen modelové situace. Výměnou za hvězdičku se můžete inspirovat například [zde](https://github.com/mrtnzlml/zlml.cz).

A co když si nevíte rady? To nevadí. Stává se to často, proto existuje spoustu míst kde se ptát. Jedno je samozřejmě zde. Existuje však [Nette fórum](http://forum.nette.org/cs/) a pak (a to hlavně) [Kdyby HELP fórum](https://help.kdyby.org/). Na všech místech vám určitě někdo poradí.

<iframe src="//www.slideshare.net/slideshow/embed_code/key/79L3O5KfQJxyOc" width="752" height="462" frameborder="0" marginwidth="0" marginheight="0" scrolling="no" style="border:1px solid #CCC; border-width:1px; margin-bottom:5px; max-width: 100%;" allowfullscreen> </iframe>

Ještě než prozradím jak je to s tou FEL, rád bych ještě jednou poděkoval lidem z [ANT studia](http://www.antstudio.cz/), protože bez nich bych si PoSobotu nemohl tolik užít a nemohl bych zajít na afterpivo - i když jen nealkoholické. Těší mě to i z toho důvodu, že právě s [ANT studiem](http://www.antstudio.cz/) začínám, po vyřešení všech studijních formalit, spolupracovat na zajímavých projektech v Nette... (-:

A teď už konečně k oné nešťastné otázce. Správně měla znít:

> Kdo studoval, studuje, nebo bude studovat nějakou **neprogramátorskou** školu?

Bylo totiž krátkozraké omezit se jen na elektro, ale tam to vše vzniklo a už jsem to neřešil dál. Upozornil mě na to až [@stekycz](https://twitter.com/stekycz). A proč jsem se na to ptal? Inu nastal čas kdy jsem se potřeboval posunout někam dál a začal jsem obcházet firmy v Plzni. Měl jsem tak příležitost potkat spoustu zajímavých lidí a skutečně si vybrat něco co by mě mohlo bavit. A při tomto kolečku mě zaujal často se opakující rozhovor:

> Takže vy studuje asi FAV, že?
>
> Ne, FEL.
>
> Aha, to my také...

A bylo to častější, než bych si byl kdy býval pomyslel. Došel jsem pak s kolegou k jednoduchému závěru. Zřejmě všichni kdo programují dobrovolně, tedy všichni které do programování nepřinutí škola, jsou prostě dobří. Mají obrovskou naději na uchycení se. Viděl jsem to i z pozice kdy jsem dělal pohovory s lidma. Je skutečně obrovský rozdíl potkat borce z FAV a programátora z FEL nebo odkudkoliv kde programování zase až tak nefrčí.

A naposledy ještě jednou velké díky [@chemix_cz](https://twitter.com/chemix_cz)! Odvádíš neuvěřitelnou práci.